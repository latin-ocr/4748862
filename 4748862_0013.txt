7

 

vena ea profudit. Quae quum ita sint, quis mirabitur, eundem poetam, qui jam adolescens sponte sibi
carmen venire ad numeros apteset quidquid tentaret dicere, versus esse, ipse gloriatus erat, passim
etin singulis versibus et totis carminibus non omnia cura secunda delevisse, quae calidiore illo in-
genii impetu concitatus semel ediderat. Cavendum igitur est, ne, si opera ejus ad summae perfectionis
speciem referre velimus, in errorem incidamus quam maximum. ld certe jure statui putamus, huic ab·
solutae praestantiae studio in Ovidii carminibus minus esse tribuendum quam in reliquis ejus-
(καί aetatis. - -’

Quum igitur ea, quibus Gruppius, ut carmen de Remediis Am. compositum in dubitationem voca-
ret, commotus est, argumenta suspicionem quandam movere possint, neque tamen satis idonea sint,
quibus certi quid statuatur, num simile discrimen existat inter Artem am. et hoc carmen in elocutione,
exploremus. At fortasse quispiam secundum illam per tot libros traditam et toties repetitam opini-
onem, elocutionem Ovidii talem esse, ut facillime a diligentibus lectoribus imitatione exprimi possit,
putaverit. Sed veremur, ne hoc saepius quam verius dictum sit. Quamquam enim multi imitatores
hujus poetae vestigia accuratissime presserint, tamen eos complures quidem singulos versus neque
tota carmina tanti voluminis, quanti sunt Remedia Am. ‚ sic composuisse contenderimus, ut elocutio
Ovidianaomnibus in partibus eorum agnosci possit. Cujus rei causae in natura quum imitationis tum
hujus poetae ipsius insunt. Primum enim nemo imitatorum et in rebus et in elocutione per totum car·
men alium poetam ita simulare poterit, ut nusquam deprehendatur. Deinde autem nobis multo facilius
imitatione simillima exprimi ‘posse videntur alii ejusdem aevi poetae Romani, quam Ovidius, qui ante
omnes carmina magis indoli, quam arti studioque debeat, quo nemo magis sit varius et quasi multiplex,
quo nullus fere minus orationem latinam ad Graecorum exemplum effinxerit.

Jam vero, ut de discriminis illius, quod extare inter Artem amat. et Remedia Am. negari non pot·
est, causis verius fiat judicium, accuratius consideranda est elocutio. Qua in re maxime dolemus, quod
, usque ad hoc tempus tam parvam operam ei explorandae dederuut viri docti. Quae enim a Leutschio
in encyclop. s. v. Ovidii praecipue ex Arte amatoria proferuntur, multa atque egregia habenda sunt, si
angustiarum spatii admissi atque consilii, quo illa conscripta sunt, rationem habes3 sin autem ad rei
ipsius, de qua agitur, magnitudinem spectas, perpauca. —— Ut autem id, quod nobis proposuimus, asse-
quamur, satis esse videtur,.eloquendi rationem, qualis in Remediis Am. inveniatur, comparare cum
Arte amatoria, quum utrumque carmen et tempore et genere adeo consimile sit, ut alterum alterius
supplementum nominari possit. Quam comparationem ita instituemus, ut afferamus adjumentum
quantulumcunque elocutioni Ovidianae·adhuc explorandae.

Atque nt primum quidem rationes singulorum distichorum perscrutemur, quia elegia vividioris
orationis formas requirit, periodi supra unius distichi modum extensae pro versuum numero non saepe
quum ab omnibus hujus generis poetis tum ab Ovidio admittuntur. Unum igitur extat in A. a. III,
633—644. exemplum, ubi una periodus primaria enuntiatione praemissa per sex disticha producitur.
Neque crebro uno verborum ambitu tria complentur disticha. Quod ubi fit, semper in fine cujusque
’ pentametri incisio minor iuvenitur. Cujus rationis exempla videas in A. a. Ι, 81-86. 93-99. 405-410.
569-574. 11, 79-84. 373—378. 439—444. ΠΙ, 11ss16. 123—128. R. 413—418.489-494. '

Frequentius autem una periodus per duo extenditur disticha, et primum ita, ‘ut alterum protasin,
alterum apodosin alia aliquoties sententia adjuncta complectatur, ut in A. a. I, Ill—114:

Dumque rudem praebente modum tibicine Tusco
Ludius aequatam ter pede pulsat humum,

In medio plausu . . . plausus tuuc arte carebant . . .
Rex populo praedae signa petenda dedit.

