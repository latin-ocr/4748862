y

mmssaliismauere possit? Praesertim· quum Gruppius ejusdem-libri pag. 492 ipse etiam ,
illud de medicaminibus faciei fragmentum spurium esse judicet, quamquam in Artis amatoriae libro 111,
205 sq: commemoratur. Vides, quanta licentia usus sit vir doctissimus. Idem ‚ qui ibi maxime offen-
ditur eo, quod carmen alias non laudatum inveniatur, hic nihil fere momenti mentioni factae tribuit,
quatuor versus, quibus omissis sententiarum connexus non perturbetur, expungens. Nam quae praeter
hanc allatae sunt causae, quibus eos versus spurios esse demonstret, iis quum nulla aliare nisi quibus·
dam, quas de pulchri natura concepit, nitantur, opinionibus, non facile cuiquam persuadere poterit. Ita·
que quod ipse sibi concessit Gruppius, idetiam nobis concedet: hic parum interesse, carmen aliquod
utrum ab auctore etiam alio operum suorum loco commemoretur necne.

Ut deinde alterum de tempore, quo componi potuerit poema ab Ovidio‚ argumentum statim con-
sideremus, inter omnes, carmen de Arte amatoria anno fere septingentesimo quinquagesimo secundo
a. u. c. confectum esse constat. Quum autem e vs. 12. 43. 71. al. Remedia Amoris post illud compo·
sita esse videantur, ex ipsa eorum indole, ea paullo post edita esse persuasum habemus3 postea enim
serioris argumenti poematis operam dedit* Ovidius, metamorphoseon libris et fastis, quos eodem
anno, quo in exsilium missus est, jam in eam fere, quam nunc praebent, ‚formam scimus redactos esse.
At Gruppius in Rem. Am. jam criminis illius, propter quod poena miserrima affectus sit poeta, men·
tionem fieri contendit. Et sane quidem tunc tempus, quo conscriptum sit hoc carmen, multo posterius
statuendum esset. Sed quid? Non affert vir doctissimus locum, quo illius criminis ratio habeatur.
Nobis igitur, si singulos carminis percensemus versus, hi soli videntur ab eo posse significarit

(361 sq.) Nuper enim nostros quidam carpsere libellos,
Quorum censura Musa proterva mea est.
Dummodo sic placeam, dum 'toto canter in orbe,
Quod dolet, impugnent unus et alter opus.
Ingenium magni livor detrectat Homeri:
Quisquis es, ex illo, Zoile, nomen habes.
Et tua sacrilegae laniarunt carmina linguae,
Pertulit huc victos quo duce Troja deos.
Summa petit livor. perflant altissima venti;
Summa petunt dextra fulmina missa Jovis.
At tu quicumque es, quem nostra licentia laedit,
Si sapis, ad numeros exige quidque suos.
(387, 8.) Si mea materiae respondet Musa jocosae,
Vicimus et falsi criminis acta rea est.
Quis est, qui haec legens de illo impudicitiae crimine cogit-are velit, quod postea ab Augusto prolatum
perniciei fuit poetae? Nonne petias haec e vs. 367 sq„ ubi Zoilus, severus ille Homeri castigator, uo-

minatur, et vs. 389:

4

 

Rumpere , livor edax . magnum jam nomen habemus.
ta interpretanda sunt, ut Ovidius his verbis eos criticos aemulosque alloquatur, qui Arte amatoria
modo edita gravitatis antiquae defensores protervam ejus levitatem vituperaverant. Sic contra homines
ejusdem generis Catullus quoque et postea Martialis se defendere coacti sunt. Si autem illud Ovidio
ab Augusto amicisque ejus jam tunc opprobratum esset, profecto is, quus obnoxium Augusto et ob-
sequiosum animum ubique animadvertimus, Remedia Amoris omnino non scripsisset, nedum hoc modo
se purgasset. Itaque quod crimen hic commemoratur, non obstat, quin hoc carmen statim post Artem

amatoriam confectum esse putemus.

