6

 

236 ; 1³:258 et A. lineos. Tum exordium quoque Remediorum Amoris compluribus in partibus cum
Amorum l. I. initio congruit. Rem. ν. 204 fere item in Ep. IV, 172 iterum invenitur:
Aut cadat adversa cuspide fossus aper.
Et cadat adversa cuspide fossus aper.

Quae de arte magica amanti non adhibenda in A. a. ΙΙ, 99 sq. leguntur, copiosius Rem. A. vs. 249 sq.
expressa sunt. Porro autem simillimis verbis describitur R.·vs. 271 sq. Circe Ulixem retenturarcalypao
A. a. II, 125 sq., nec non R. vs. 529 sq. Phyllis ad exemplum Ariadnes, qualis A. a. vs. 351, adumbrata
est, ubi praecipue vs. 597:

Perfide Demophoon! surdas clamabat ad undas. ’
compares cum A. a. v. 350:

Thesea crudelem! surdas clamabat ad undas.
cf. Rem. 759 sq. cum A. a. ΙΙΙ, 329 sq.; Rem. 777 cum Amor. I, 9, 33, et denique Rem.·351-4 cum
A. a: ΙΙΙ, 209-212, ubi v. 212.

Cum fluit in tepidos pondere lapsa sinus
congruit cum vs. 354:

Et fluere in tepidos oesypa lapsa sinus.
At quamquam multi versus ita iterantur, quos plurimos facile afferre possumus, tamen in iis imitatoris
alicujus artem quaerere apud Ovidium certe non licet. Primum enim is nusquam ad easdem vel per-
sonas vel res describendas iisdem sententiis, ornamentis, verbis uti dubitavit. Sic, ut uno defungar
exemplo, Artis amatoriae locus, quo fuga Daedali et Icari enarratur, et sententiis et verbis simillimus
est loco, qui extat in Met. libr. VIII, v. 156 sq. Quis autem propter hanc rem, alterum non Ovidio‚
sed imitatori alicui tribuendum existimet? Porro ille, quem-ex Epistolis in A. a. repetiit poeta, versus
offendere non potest, quum idem saepius fiat, velut Ep. 8, 80:

Vecta peregrinis Hippodamia rotis.

iterum legitur in A. a. II, 8. Neque mirum est in tanta versuum, quos composuit Ovidius, multitu-
dine, quod, quamquam magnam operam, id quod postea apparebit, expoliendis carminibus dedit, talia
passim eum effugerunt. Huc denique accedit, quod in Remediis Am. idem argumentum, eadem prae·
cepta quamvis plane contraria ratione erant tractanda, quapropter similia similiter saepius expressa
esse mirari non licet. — Ut autem negari non potest, pro illa ubertate et rerum-et sententiarum, qua
maxime insignis est Ars amatoria, in altero carmine tenuitatem quandam atque inopiam inveniendi
cerni, ita in disponendi quoque ratione Remedia Amoris illi multo postponenda sunt. Nam a R. vs. 291
singula praecepta, quibus amantes amorem nimis sollicitum opprimere docentur, ordine admodum per· ’
turbato proferuntur3 contra in A. a. ita inter se juncta sunt, ut alterum ex altero quasi manare
videatur.

Sed quamquam in carmine deRemediis Amoris composito, si et inveniendi et disponendi artem
spectas, non omnes illas virtutes, quas in A. a., inveniri concedendum est, tamen ex hac una causa
nequaquam cum Gruppi0‚ hoc carmen Ovidii non esse, colligere licet. Ex talibus enim argumentis
solis tum demum certi quid statui poterit, si duorum carminum, quae eidem auctori adscribuntur, alte-
rum alterius auctore prorsus indignum videtur. Id quod de Remediis Am. ne severissimus quidem
aestimator judicabit. Huc accedit, quod si ad naturam poesis Ovidianae spectamus, eam non semper
ad solam pulchri speciem compositam esse jam veteres, ut Quinctilianus, Seneca, animadverterunt. Ovi-
dius enim, quamquam versus suos haud exigua diligentia atque studio composuit, id quod infra lucu·
lentius demonstrabimus , tamen in his nequaquam cum Vergilio atque Horatio comparari potest. Unus
enim ex omnibus poetis Romanis non ut illi summo virium nisu carmina scripsit, sed e felici ingenii

